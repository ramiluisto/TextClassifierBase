




CATILINA


(ser stille på ham).


Du var et redskab kun. Du handled ret--





CURIUS.


O, lad med livet mig udsone brøden!





CATILINA.


Jeg har tilgivet dig.


(idet han går.)


                    Nu er kun _et_


at vælge, ven!





CURIUS


(springer op).


             Ja, flugt?





CATILINA.


                      Nej, heltedøden!





(han går bort gennem skoven.)





CURIUS.


Det er forgæves! Undergang ham venter.


Ah, denne mildhed er en tifold straf!


Jeg følger ham;--et skal ej nægtes mig:--


at falde kæmpende ved heltens side!





(han iler ud.)





(Lentulus tilligemed to gladiatorer kommer listende frem mellem


trærne.)





LENTULUS


(sagte).


Her talte nogen--





DEN ENE GLADIATOR.


               Nu er alting stille.





DEN ANDEN GLADIATOR.


Måske det nattevagten var, som gik
