




FALK


(fortsættende).


                    --thi man tør formode,


at får og ko ej med på kvisten bode.





FRØKEN SKÆRE


(til Styver).


Å, du skal vel betænke ét, min gode:


Man _trænger_ ej, hvor kærligheden troner;


to ømme hjerter klarer sig med lidt.


(til Falk.)


Han elsked hende til guitarens toner,


og hun gav på klaver informationer--





FRU HALM.


Og så, forstår sig, tog de på kredit--





GULDSTAD.


Et år, til handelshuset gik fallit.





FRU HALM.


Men så fik Stråmand kald et steds der nordpå.





FRØKEN SKÆRE.


Og i et brev, jeg siden så, han spor på,


han leved blot for pligten og for hende.





FALK


(supplerende).


Og dermed var hans livs roman til ende.





FRU HALM


(rejser sig).


Ja nu jeg tror vi går i haven ned;


vi må jo se, om vi dem har i vente.
