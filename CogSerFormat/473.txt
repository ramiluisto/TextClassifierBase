

Av hans verker skal vi nævne de to samlinger _Novelletter_ og av de


større romaner: _Garmann & Worse_, _Skipper Worse_, _Arbeidsfolk_


(rettet mot embedsmands- og departements-styret) og _Gift_ (nærmest


rettet mot den gamle _latin_-skole). Kielland har ogsaa skrevet nogen


skuespil: _Paa hjemveien_, _Tre par_, _Professoren_ o. fl. Flere av hans


bøker henter sit milieu fra Stavanger. Kielland var en fremragende


stilist, og han behandlet sproget med mesterskap.





I 1885 stod der en meget skarp strid om Kiellands digtning. Bjørnson og


Lie søkte om digtergage for Kielland. Det blev haardt ordskifte om dette


i Stortinget. Det blev den ytre grund til at regjeringspartiet kløvde


sig i moderate venstre og rene venstre. Moderate og høire stemte mot


digtergage, og de var i flertal.
