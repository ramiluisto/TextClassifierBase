

som jeg kan slippe når og hvor jeg lyster!





FALK


(raskt).


Hvad skriver vi idag?





SVANHILD


(mildere).


                      Se, det er smukt;


lad denne dag en mærkedag Dem være;


lad farten gå for egne vingers flugt,


så får det enten briste eller bære.


Papirets digtning hører pulten til,


og kun den levende er livets eje;


kun _den_ har færdselsret på højdens veje;


men vælg nu mellem begge den De vil.


(nærmere ved ham.)


Nu har jeg gjort, som før De bad mig om:


jeg sunget har min sidste sang fra grenen;


det var min eneste; nu er jeg tom;


hvis nu De lyster, kan De kaste stenen!





(hun går ind i huset; Falk blir ubevægelig stående og ser efter


hende; langt ude på vandet skimtes en båd, derfra høres fjernt


og dæmpet følgende:)





KOR.


  Jeg spiler min vinge, hejser mit sejl,
